
tot s. JOANNlS CHRYSOSTOMI ARCHIEP. CONSTANTINOP.
sagcna captus est. Viden' quam apposite Christus
dixerit : Qui amat patrem aut matrem plus quam me,
non est me dignus (Matth. 10. 57) ‘iNam si illa hanc
sequuta esset legem , non tot leges violasset, non
hanc caedem perpetrasset. Nam quid hac immanitate
deterius, caedem ut gratiam postulare , ctedem ini-
quam, caedem inter epulas, caedem publice et impu-
denter petitam ? Neque enim seorsum accessit haec
petitura , sed publice, ct posita larva, nudo capite,
diaboli usa patrocinio, haec illo modo loquuta est.
Nam id diabolus effecit, ut illa saltans placeret, et
lict-edem tunc caperet. Ubi enim saltatio, ibi dia-
bolus. Neque enim ideo pedes nobis dedit Deus, ut
iis turpiter utamur , sed ut recte gradiamur ; non ut
perinde atque cameli saltemus ( nam et cameli sal-
tantes ingratum spectaculum edunt, multoque ma-
gis mulieres), sed ut cum angelis choreas agamus.
Si enim corpus id agens turpe est, multo magis
anima. Sic saltant daemones : sic adulantur daemo-
num ministri.
. 4. Sed petitionem ipsam considam. Da mihi, ait,
’ hic in disco caput Joannis Baptista. Vidcn’ impuden-
tem, qua: totam diabolo se dedidit? Dignitatem Joan-
nis memorat, neque tamen sic erubescit, sed ac si de
cibo quopiam loqueretur, sic sacrum et beatum illud
caput in disco efferri petit. Nullam afl‘ert causam:
neque enim poterat; sed simpliciter quatrit aliorum
calamitatibus honorari. Non dixit, Introduc illum huc,
et immola : neque enim morituri loquendi ﬁduciam
tulisset. Nam timebat vel mactati vocem audire ter-
ribiletn : neque enim capite mulctandus tacuisset. ldco
ait: Da mihi hic in disco : nam linguam illam silentem
videre cupio. Neque effugere solum illius reprehen-
siones volebat, sed insultare jacenti et deridere illum.
Deus vero id permisit, nec fulmen superne misit, ut
impudentem illam faciem combureret: neque jussit
terram hiatu totum illud iniquum convivium absor-
bere , ut simul justum clarius coronaret , et iis qui
iniqua passuri postea essent, magnam relinqueret
consolationem. Audiamus igitur qu0tquot ab iniquis
hominibus gravia patimur dum recte vivimus. Etenim
tunc Deus passus est eum , qui in solitudine vixerat,
qui in zona pellicea, qui in cilicio, prophetam, pro-
phetis majorem , quo nullus major umquam fuerat
inter natos mulierum (Matth. 11. 11), interﬁci per
⁷ puellam impudicam et corruptam meretricem :et
haec dum divinas leges tueretur. Hmc itaque cogitan-
tes, feramus generose omnia quaecumque patimur.
Nam et tunc sanguinaria illa et iniqua tantum sese
de co, qui sibi dolorem attulerat, vindicavit, quantum
voluit, iram totam satiavit, et Deus id permisit: quam-
quam nihil illi Joannes dixerat, nec illam accusaverat,
sed virum tantum. Sed conscientia acerbus accusator
erat. Ideoque in majora erumpebat mala, dolens, sti-
mulis agitata; simulque dedecoravit omnes, seipsam,
ﬁliam, dimissum virum, viventem mtechum, et priora
Superat": certabat. Si doles, inquit, quod ille mteche—
tttr, ego illum homicidam faciam , ct accusantis in-
tct‘fcctorem.
