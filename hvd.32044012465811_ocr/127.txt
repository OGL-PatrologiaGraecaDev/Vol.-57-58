199

pellit (η) et transfert : post gratiam autem a ventila-
bro et igne inexstinguibili terret, et nullam facit dis—
tinctionem eorum qui nondum baptizati sunt, sed
generaliter ait : Omnis arbor, quae non facit fructum
bonum , excidatur, infideles omnes puniens; post bap—
tisma autem distinctionem quamdam efﬁcit; quia
multi eorum qui credidere , ﬁde indignam vitam du-
cturi erant. Nemo itaque palea ﬁat, nemo sit fluctuans,
neque pravis cupiditatibus sit addictus, ita ut ab illis
facile undique jactetur. Si enim frumentum maneas,
etiamsi tentatio ingruat, nihil mali passurus es : nam
in area rotae currus sulcandi facultatem habentes,
frumentum non scindunt; si vero in paleaefragilitatem
incideris, et hic intoleranda patieris, ab omnibus
concisus, et illic supplicium lues aeternum. Qui enim
tales sunt, antequam fornacem illam futuram adeant,
irrationabilium affectuum hic esca efficiuntur, ut pa-
lea: sunt brutorum cibus : et illic rursus materia et ci-
bus ignis erunt. Si statim dixisset : lpse iudicabit de
actibus; sermonem non ita probabilem reddidisset ;
cum autem parabolam admiscuit, et per eam omnia
dispensavit, id ad persuadendum magis aptum erat;
etcum majori consolatione auditorem trahebat. ld-
circo illos saepe hac ratione alloquitur, aream, mes-
sem , vineam, torcular, agrum, sagenam, piscium
capturam, et omnia quae in usu erant, et in quibus
versabantur, verbis suis admiscens. Id quod etiam
Baptista hic fecit, dictorumque maximam demonstra-
tionem protulit, Spiritus sancti donum. Qui enim
tantum posset, ut etiam peccata dimitteret, et Spiri-
tum daret, haec multo magis facere poterit, aiebat.
Viden quomodo jam praemitteretur mysterium resur-
rectionis et iudicii? Et qua de causa, inquies, non
prmdixit ea quae mox ab illo edenda erant signa et mi-
racula? Quia hoc iis omnibus majus erat , et propter
hoc illa omnia edita sunt. Nam cum caput poneret,
omnia complectebatur, mortis solutionem , peccato-
rum destructionem; maledictionis amotionem , a diu-
turnis bellis liberationem , ingressum in paradisum ,
ascensum in ctelum, vitam cum angelis ducendam,
futurorum bonorum consortium. Nam hoc illorum
pignus εει. Cum ergo illud dixisset, dixit etiam cor-
porum resurrectionem, signa hic edita, regni con-
sortium , et bona , Qua: oculus non vidit, auris non
audivit, et in cor hominis non ascenderunt (1. Cor. 2. 9).
Haec quippe omnia per donum illud nobis praebebat.
Superfluum itaque erat de signis loqui mox futuris,
et oculorum judicio probandis; sed de illis erat lo-
quendum de quibus dubitabant illi; nempe, quod Fi-
lius Dei esset, quod Joannem sine ulla comparatione
prmcederet , quod tolleret peccatum mundi, quod de
operibus rationem exacturus esset, quod nostra non
essent praesentibus rebus circumscripta, sed illic sin-
guli dignum supplicium luituri essent. Haec enim
oculis subjicere tunc non licebat.
7. Moralis exhortatio; bonorum gratia Deus malos
_ uls) Lavacrum a securi depellit eos, id est, a commina-
tione securis.
dominicis inscribentes ibi relinquimus; scd alias pro
